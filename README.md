[![Open in Visual Studio Code](https://classroom.github.com/assets/open-in-vscode-718a45dd9cf7e7f842a935f5ebbe5719a5e09af4491e668f4dbf3b35d5cca122.svg)](https://classroom.github.com/online_ide?assignment_repo_id=11679845&assignment_repo_type=AssignmentRepo)
# Inlämningsuppgift: Sidmallen
Gör en mall för en enkel (inte simpel) hemsida med **HTML** och **CSS** kod. Denna mall kan du spara och återanvända till senare projekt, eller för att snabbt komma igång med en ny hemsidelösning.

Använd **[VSCodium](https://github.com/VSCodium/vscodium/releases/download/1.70.2.22230/VSCodiumSetup-x64-1.70.2.22230.exe)** programmet för att skriva din kod, så börja med att installera VSCodium i Windows.

I Endeavour Linux kan ni söka efter "VSCodium" i Pamac (programhanteraren). Så kan ni installera direkt från biblioteket.

För att komma igång, eller för att repetera grunder kan du se på dessa instruktions videor:

[Del 1 HTML grunden](https://youtu.be/V_Wv4O-5B2c)

[Del 2 CSS, utseende och stil](https://youtu.be/x5D3Gw9WZr8)
 

**För material, guider, referenser och bra källor. Se [Länklistan för webbutveckling](https://gavle-my.sharepoint.com/:w:/g/personal/johan_brink_gavle_se/ESgcVfrFN2xEox0waVAAgtcBn5Y-k08cIKQ82as3-MlrKQ?e=hA4Nkc).**

 
## Grundkrav för denna uppgift:
- Inlämningen ska innehålla en **[HTML](https://www.w3schools.com/html/html_intro.asp) fil** med grundstruktur som innehåller alla nödvändiga taggar som behöver finnas med i en hemsida (se [lathunden](http://brinken.org/webb/html_lathund_bom.html)). Döp den filen till "index.html" (här är namnet extra viktigt, första sidan ska alltid heta så).
- Inlämningen ska även innehålla en **[CSS](https://www.w3schools.com/html/html_css.asp) fil** med grundläggande stil instruktioner som styr utseendet av de vanligaste taggarna i din HTML fil. Döp denna fil till "css". Kom ihåg att knyta ihop html och css filen med <[link](https://www.w3schools.com/tags/tag_link.asp)> taggen, så filerna hittar varandra. **Samtliga** HTML taggar inuti <[body](https://www.w3schools.com/tags/tag_body.asp)> och inklusive body ska ha minst en CSS egenskap som styr dess utseende.
- Bildfiler ska vara i en separat mapp för att visa god mappstruktur, lägg inte alla dina arbetsfiler i samma mapp.

Mallen ska innehålla några tillfälliga ([placeholders](https://placeholder.com/)):
- Minst en [bild](https://www.w3schools.com/tags/tag_img.asp) 
- Minst en [rubrik](https://www.w3schools.com/tags/tag_hn.asp)
- Minst en [löptext](https://www.w3schools.com/html/html_paragraphs.asp)
- Minst en [länk](https://www.w3schools.com/html/html_links.asp) (En [ankarlänk](https://www.w3schools.com/tags/tryit.asp?filename=tryhtml5_a_href_anchor) i samma sida, eller en länk till ett annat HTML dokument eller till en [annan hemsida](https://www.w3schools.com/tags/att_a_target.asp)).

*En tom sida, utan innehåll kommer inte godkännas.*

Detta innehåll kan lätt bytas ut mot ett riktigt innehåll senare (om du använder egna bilder, tänk på att döpa dem med filnamn som går snabbt att [identifiera och byta ut](https://code.visualstudio.com/docs/editor/codebasics#_find-and-replace), var konsekvent). Använd dig av '[Lorem ipsum](https://sv.lipsum.com/)' för alla texter. Mängden innehåll är inte så viktigt för uppgiften, bara det som finns är strukturerat och fungerande.

- **Alla** kod dokument du skapar under kursen ska i början av dokumentet innehålla en [kommentar](https://it-ord.idg.se/ord/kommentar/), där du skriver ditt *namn* och *klass*. Detta gäller både [HTML](https://www.w3schools.com/tags/tag_comment.asp) och [CSS](https://www.w3schools.com/css/css_comments.asp)

***Kommentera** även gärna resten av din kod, förklara den med dina egna ord så att jag kan se att du förstår din kod. Det visar **högre nivå***.

Kontrollera och testa din kod med [W3C](https://www.w3.org/)s valideringsverktyg innan den lämnas in. Detta gäller både [HTML](https://validator.w3.org/#validate_by_upload). och [CSS](https://jigsaw.w3.org/css-validator/#validate_by_upload) filer. För att undvika slarv och stavfel i din syntax (grammatik).

Ta även för vana att testa din sida i **flera olika** [populära webbläsare](https://gs.statcounter.com/browser-market-share), för att upptäcka udda beteenden och skillnader de har i hur de tolkar din kod och visar din sida.

- Inlämning av uppgiften sker genom att ladda upp din hemsidelösning till [GitHub](https://it-ord.idg.se/ord/github/) repository för uppgoften i Github classroom.
Där behöver du [registrera ett konto](https://docs.github.com/en/get-started/signing-up-for-github/signing-up-for-a-new-github-account).
Tänk på att [uppdatera](https://docs.github.com/en/repositories/working-with-files/managing-files/adding-a-file-to-a-repository) ditt [repository](https://it-ord.idg.se/ord/repository/) allteftersom du arbetar, så du kan få hjälp och feedback på vad som behöver göras för att du ska bli klar.

[Guide på Svenska för hur du laddar upp filer i Github](https://gavle-my.sharepoint.com/:w:/g/personal/johan_brink_gavle_se/EYDUOcoFkqJDoEuSHg1plqQBJp9GCm9oHVtypqHvBclT5Q?e=FrQ2Hw)

## Krav för högre nivå:
För att visa högre nivå ska sida ha:
- Ett tydligt [färgschema](http://www.colorsontheweb.com/Color-Theory/Color-Contrast) med god [kontrast](https://contrastchecker.com/).
- Ge sidan en tydlig [layout](https://www.w3schools.com/html/html_layout.asp) med [strukturerande taggar](https://www.w3schools.com/tags/tag_header.asp).
- Visa mer innehåll än bara grundkraven och prova hantera [lite](https://www.w3schools.com/html/html5_audio.asp) [olika](https://www.w3schools.com/html/html5_video.asp) [slags](https://www.w3schools.com/html/html5_canvas.asp) innehåll.
- [Kommentera](https://it-ord.idg.se/ord/kommentar/) mer av din kod (förutom den obligatoriska klass och namn raden), förklara där koden med dina egna ord så att jag kan se att du förstår den kod du skrivit.

 
## Deadlines:
**Slutinlämning: Fredag 27 Oktober (vecka 43) innan dagen är slut.**

*Även om du inte hinner göra en uppgift helt klar i tid till en deadline, lämna då ändå in det du gjort hittills. Så du kan få återkoppling på uppgiften så du vet vad som behöver kompletteras för att uppgiften ska bli godkänd.*
